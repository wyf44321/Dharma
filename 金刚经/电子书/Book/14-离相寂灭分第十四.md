[← 上一章节：如法受持分第十三](13-如法受持分第十三.md)

# 离相寂灭分第十四

尔时须菩提。闻说是经。深解义趣。涕泪悲泣。而白佛言。希有世尊。佛说如是甚深经典。我从昔来所得慧眼。未曾得闻如是之经。世尊。若复有人得闻是经。信心清净。即生实相。当知是人。成就第一希有功德。世尊。是实相者。即是非相。是故如来说名实相。世尊。我今得闻如是经典。信解受持。不足为难。若当来世。后五百岁。其有众生。得闻是经。信解受持。是人即为第一希有。何以故。此人无我相。无人相。无众生相。无寿者相。所以者何。我相即是非相。人相众生相寿者相。即是非相。何以故。离一切诸相。即名诸佛。佛告须菩提。如是如是。若复有人。得闻是经。不惊不怖不畏。当知是人。甚为希有。何以故。须菩提。如来说第一波罗蜜。即非第一波罗蜜。是名第一波罗蜜。须菩提。忍辱波罗蜜。如来说非忍辱波罗蜜。是名忍辱波罗蜜。何以故。须菩提。如我昔为歌利王割截身体。我于尔时。无我相。无人相。无众生相。无寿者相。何以故。我于往昔节节支解时。若有我相人相众生相寿者相。应生嗔恨。须菩提。又念过去于五百世。作忍辱仙人。于尔所世。无我相。无人相。无众生相。无寿者相。是故须菩提。菩萨应离一切相。发阿耨多罗三藐三菩提心。不应住色生心。不应住声香味触法生心。应生无所住心。若心有住。即为非住。是故佛说菩萨心。不应住色布施。须菩提。菩萨为利益一切众生故。应如是布施。如来说一切诸相。即是非相。又说一切众生。即非众生。须菩提。如来是真语者。实语者。如语者。不诳语者。不异语者。须菩提。如来所得法。此法无实无虚。须菩提。若菩萨心住于法而行布施。如人入暗。即无所见。若菩萨心不住法而行布施。如人有目。日光明照。见种种色。须菩提。当来之世。若有善男子。善女人。能于此经受持读诵。即为如来。以佛智慧。悉知是人。悉见是人。皆得成就无量无边功德。

---

那时，须菩提听闻这部经，深深理解义理和旨趣，感动得涕泪悲泣，对佛陀说：稀有世尊，佛说这样甚深的经典，我从过去以来所得的慧眼，从来没有听过这样的经典。

世尊，如果有人听闻这部经，信心清净，就会生起实相。应当知道这个人，成就第一稀有的功德。世尊，这个实相，就是非相，所以如来说名字叫实相。

世尊，我现在听闻这样的经典，信解受持，不算困难。如果在未来世，后五百岁，有众生听闻这部经，信解受持，这个人就是第一稀有。为什么呢？这个人没有我相、人相、众生相、寿者相。

为什么呢？我相就是非相，人相、众生相、寿者相就是非相。为什么呢？离开一切相，就是诸佛。

佛陀告诉须菩提：是这样，是这样。如果有人，听闻这部经，不惊、不怖、不畏，应当知道这个人，非常稀有。

为什么呢？须菩提，如来说第一波罗蜜，不是真正的第一波罗蜜，只是名字叫第一波罗蜜。

须菩提，忍辱波罗蜜，如来说不是真正的忍辱波罗蜜，只是名字叫忍辱波罗蜜。为什么呢？须菩提，如我过去被歌利王割截身体，我在那个时候，没有我相、人相、众生相、寿者相。

所以，须菩提，菩萨应该离开一切相，发无上正等正觉心。不应该住于色而生心，不应该住于声、香、味、触、法而生心。应该生无住的心，如果心有住，就不是真正的住。

---

[下一章节：持经功德分第十五 →](15-持经功德分第十五.md)
