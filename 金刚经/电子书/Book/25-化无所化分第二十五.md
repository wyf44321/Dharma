[← 上一章节：福智无比分第二十四](24-福智无比分第二十四.md)

# 化无所化分第二十五

须菩提。于意云何。汝等勿谓如来作是念。我当度众生。须菩提。莫作是念。何以故。实无有众生如来度者。若有众生如来度者。如来即有我人众生寿者。须菩提。如来说有我者。即非有我。而凡夫之人。以为有我。须菩提。凡夫者。如来说即非凡夫，是名凡夫。

---

[下一章节：法身非相分第二十六 →](26-法身非相分第二十六.md)
