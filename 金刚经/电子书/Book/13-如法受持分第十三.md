[← 上一章节：尊重正教分第十二](12-尊重正教分第十二.md)

# 如法受持分第十三

尔时须菩提白佛言。世尊。当何名此经。我等云何奉持。佛告须菩提。是经名为金刚般若波罗蜜。以是名字。汝当奉持。所以者何。须菩提。佛说般若波罗蜜。即非般若波罗蜜。是名般若波罗蜜。须菩提。于意云何。如来有所说法不。须菩提白佛言。世尊。如来无所说。须菩提。于意云何。三千大千世界所有微尘。是为多不。须菩提言。甚多。世尊。须菩提。诸微尘。如来说非微尘。是名微尘。如来说世界。非世界。是名世界。须菩提。于意云何。可以三十二相见如来不。不也。世尊。不可以三十二相得见如来。何以故。如来说三十二相。即是非相。是名三十二相。须菩提。若有善男子。善女人。以恒河沙等身命布施。若复有人。于此经中。乃至受持四句偈等。为他人说。其福甚多。

---

那时，须菩提对佛陀说：世尊，这部经应该叫什么名字？我们应该如何奉持？佛陀告诉须菩提：这部经的名字是《金刚般若波罗蜜》，以这个名字，你们应当奉持。

为什么呢？须菩提，佛说的般若波罗蜜，不是真正的般若波罗蜜，只是名字叫般若波罗蜜。

须菩提，你认为如何？如来是否有所说法？须菩提对佛陀说：世尊，如来没有说法。

须菩提，你认为如何？三千大千世界所有的微尘，是不是很多？须菩提说：非常多，世尊。须菩提，诸微尘，如来说不是真正的微尘，只是名字叫微尘。如来说世界，不是真正的世界，只是名字叫世界。

须菩提，你认为如何？可以用三十二相见到如来吗？不能，世尊，不可以用三十二相见到如来。为什么呢？如来说的三十二相，不是真正的相，只是名字叫三十二相。

须菩提，如果有善男子、善女人，用恒河沙等身命布施，如果又有人，在这部经中，乃至受持四句偈等，为他人解说，其福德非常多。

---

[下一章节：离相寂灭分第十四 →](14-离相寂灭分第十四.md)
