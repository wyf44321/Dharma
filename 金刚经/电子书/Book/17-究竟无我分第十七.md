[← 上一章节：能净业障分第十六](16-能净业障分第十六.md)

# 究竟无我分第十七

尔时须菩提白佛言。世尊。善男子。善女人。发阿耨多罗三藐三菩提心。云何应住。云何降伏其心。佛告须菩提。善男子。善女人。发阿耨多罗三藐三菩提心者。当生如是心。我应灭度一切众生。灭度一切众生已。而无有一众生实灭度者。何以故。须菩提。若菩萨有我相人相众生相寿者相。即非菩萨。所以者何。须菩提。实无有法。发阿耨多罗三藐三菩提心者。须菩提。于意云何。如来于然灯佛所。有法得阿耨多罗三藐三菩提不。不也。世尊。如我解佛所说义。佛于然灯佛所。无有法得阿耨多罗三藐三菩提。佛言。如是如是。须菩提。实无有法。如来得阿耨多罗三藐三菩提。须菩提。若有法如来得阿耨多罗三藐三菩提者。然灯佛即不与我授记。汝于来世。当得作佛。号释迦牟尼。以实无有法。得阿耨多罗三藐三菩提。是故然灯佛与我授记。作是言。汝于来世。当得作佛。号释迦牟尼。何以故。如来者。即诸法如义。若有人言。如来得阿耨多罗三藐三菩提。须菩提。实无有法。佛得阿耨多罗三藐三菩提。须菩提。如来所得阿耨多罗三藐三菩提。于是中无实无虚。是故如来说一切法。皆是佛法。须菩提。所言一切法者。即非一切法。是故名一切法。须菩提。譬如人身长大。须菩提言。世尊。如来说人身长大。即为非大身。是名大身。须菩提。菩萨亦如是。若作是言。我当灭度无量众生。即不名菩萨。何以故。须菩提。实无有法。名为菩萨。是故佛说一切法。无我无人无众生无寿者。须菩提。若菩萨作是言。我当庄严佛土。是不名菩萨。何以故。如来说庄严佛土者。即非庄严。是名庄严。须菩提。若菩萨通达无我法者。如来说名真是菩萨。

---

那时，须菩提对佛陀说：世尊，善男子、善女人，发无上正等正觉心，如何安住其心？如何降伏其心？佛陀告诉须菩提：善男子、善女人，发无上正等正觉心的人，应当生起这样的心：我应当度化一切众生，度化一切众生后，实际上没有众生被度化。

为什么呢？须菩提，如果菩萨有我相、人相、众生相、寿者相，就不是真正的菩萨。为什么呢？须菩提，实际上没有法能发无上正等正觉心。

须菩提，你认为如何？如来在然灯佛那里，有法得到无上正等正觉吗？不能，世尊，如我理解佛陀所说的意思，佛在然灯佛那里，没有法得到无上正等正觉。佛陀说：是这样，是这样。须菩提，实际上没有法，如来得到无上正等正觉。须菩提，如果有法如来能得无上正等正觉，然灯佛就不会给我授记：你在来世，当得作佛，号释迦牟尼。因为实际上没有法能得无上正等正觉，所以然灯佛给我授记。

为什么呢？如来就是诸法如义。如果有人说如来得到无上正等正觉，须菩提，实际上没有法，佛得到无上正等正觉。

须菩提，如来所得的无上正等正觉，在这当中，不是实也不是虚。

所以如来说一切法，都是佛法。须菩提，所说的一切法，不是真正的一切法，只是名字叫一切法。

须菩提，比如人身长大。须菩提说：世尊，如来说人身长大，不是真正的大身，只是名字叫大身。

须菩提，菩萨也是这样。如果这样说：我应当度化无量众生，就不是真正的菩萨。为什么呢？须菩提，实际上没有法叫菩萨。所以佛说一切法，没有我、人、众生、寿者。

须菩提，如果菩萨这样说：我应当庄严佛土，就不是真正的菩萨。为什么呢？如来说庄严佛土，不是真正的庄严，只是名字叫庄严。

须菩提，如果菩萨通达无我法，如来说这才是真正的菩萨。

---

[下一章节：一体同观分第十八 →](18-一体同观分第十八.md)
